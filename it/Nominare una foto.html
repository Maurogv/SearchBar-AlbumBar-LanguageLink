<p>Una buona norma è nominare le foto una volta sul PC.<br>
Il nome della foto deve avere un senso e essere legato a ciò che viene mostrato, una sua interpretazione, una sensazione, un'emozione, un nome proprio, un contesto, così via e deve essere succinto.<br>
In ogni caso assegnare un nome a una foto dà una informazione più significativa del nome del file dato dal produttore della fotocamera, una foto chiamata Il mio cane è meglio di DSC055, un'altra Che bello meglio di IMG0324. Non mi piace il carattere underscore _ (in italiano trattino basso) utilizzato al posto dello spazio, sa tanto di anni 90, anche il trattino - non è bello, non ho mai riscontrato problemi con lo spazio nel nome del file.<br>
Eviterei nomi troppo lunghi per due motivi: in Windows il massimo numeri di caratteri è 255 e un po' se ne sono andati in C:\Users\<Nome User>\Pictures\Foto o quello che avete scelto, e spostando la cartella in un altro dispositivo la radice potrebbe avere un prefisso anche più lungo. Il secondo motivo è che nomi lunghi in File Explorer con visualizzazione Elenco che li dispone a colonne, la lunghezza della colonna è grande e la lista non si presenta bene.</p>
